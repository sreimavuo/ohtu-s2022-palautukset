# Lyhyt yhteenveto kahdesta retrospektiivitekniikasta

Retrospektiivi on kokous jonka tiimi pitää projektin tai sprintin päätteeksi, missä keskustellaan siitä mikä onnistui, mitä voisi parantaa ja mitä toimia seuraavan projektin tai iteraation kehittämiseksi otetaan käyttöön.

Retrospektiivin läpiviemiseen on monia eri tekniikoita, tarkastellaan niistä kahta:

## Glad, Sad, Mad

"Perusversio" missä ensin kukin osallistuja kirjoittaa esim. post-it-lapuille asiat jotka haluaa nostaa esiin, sen jälkeen vuorotellen sijoitetaan kortit taululle kolmeen kategoriaan (Mikä sai iloiseksi, surulliseksi tai vihaiseksi), ryhmitellään laput aiheittain, kukin merkkaa maks. viisi itsestä tärkeintä aihetta ja lopuksi keskustellaan miten tärkeimmät otetaan käyttöön seuraavassa sprintissä tai projektissa.

## Start, Stop, Continue, More of, Less of Wheel

Sama perusidea kuin edellisessä, mutta suoraviivaisempi ja nopeampi. Korttien/lappujen sijaan kokouksen vetäjä kirjaa asiat taululle piirrettyyn viiteen osaan jaettuun piirakkadiagrammiin (=Wheel, kärrynpyörä), tiimi ehdottaa vapaassa keskustelussa mitä pitäisi alkaa tekemään, mitä pitäisi lakata tekemästä, mitä pitäisi jatkaa, tehdä lisää tai tehdä vähemmän.

Siinä missä edellisen menetelmän suunniteltu kesto on noin tunti, tähän on tarkoitus mennä 10-25min tiimin koosta riippuen.
